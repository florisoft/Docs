Om Floricode-lijsten te kunnen importeren in je Florisoft-systeem, ontwikkelden we de module Floricode API. Met de Floricode API is het mogelijk de informatie rechtstreeks te importeren naar je Florisoft-systeem. Waar dit voorheen al via FTP kon, kan dit nu ook via API. Daarnaast worden nieuwe Floricode-functies, zoals kwekercertificaten, via deze module ontsloten.

Floricode stelt de stamdata via diverse datasets beschikbaar aan gebruikers. Omdat gebruikers steeds sneller over de meest actuele en complete datasets willen beschikken, stelt Floricode de stamdata nu via API’s beschikbaar. Hiermee wordt het mogelijk om de data op dagelijkse basis actueel beschikbaar te stellen aan gebruikers.

### Beschikbare datasets zijn onder andere:
- Product- en kenmerkcodes
- Bedrijfs- en locatiecodes
- Logistieke middelen-codes  
- e-CertNL-codes  
- Goederencodes  
- Certificaten duurzaamheid  

De specificaties van de API’s zijn door Floricode gedocumenteerd en beschikbaar gesteld.

> **Let op:** Voor deze module is een API-abonnement bij Floricode vereist. Deze is in verschillende gradaties opgedeeld. Overleg goed welke benodigd zijn voor jullie organisatie.
